---
layout: single
title:  
description: 
permalink: /about
author_profile: true
---

**Vilmasta**

*Oon 25 vuotta, mulla on pieni lapsi ja oon opiskellut suomen kieltä Tampereen yliopistosta. Työskentelen viestintätehtävissä ja tällä hetkellä oon työllistynyt yrittäjänä.*

Näin mä voisin kuvata itseäni jossain virallisessa kontekstissa. Yllä mainitut pitää toki paikkansa ja ne suuntaa vahvasti mun kiinnostuksen kohteita sekä kirjoitusteni aiheita. Niiden ohella oon kuitenkin paljon muutakin – paljon hyvää, jonkin verran kehitettävää. Kirjoittaa mä osaan, mutta nyt haluaisin oppia kirjoittamaan omana itsenäni ja löytää sitä kautta uusia puolia maailmasta.

**Sivustosta**

Ymmärrän paremmin, kun saan jäsennettyä ajatuksia tekstiksi. Nukun paremmin, kun saan päässä surraavat ajatukset kirjoitettua ylös. Uskon myös, että vaan kirjoittamalla – ja ennen kaikkea avaamalla tekstini julkisiksi – voin kehittyä kirjoittajana. Pyrin kirjoittamaan sekä aiheista, jotka kiinnostaa ja koskettaa mua että aiheista, joista ehkä haluaisin kiinnostua enemmän.

Sen sijaan, että olisin rakennellut verkkosivut WordPressin avulla tai hyödyntänyt jotain toista valmista blogialustaa, päätin aloittaa puhtaalta pöydältä ja tehdä itse. Oon käyttänyt GitHubia töissä, mutta näitä sivuja laatiessani opin ihan valtavasti lisää Gitin, Jekyllin ja verkkodomainien toiminnasta. Tulevaisuudessa nämä sivut voi ehkä toimia jonkinlaisena portfoliona, koska yrittäjänä saatan joskus joutua markkinoimaan palveluitani, muta toistaiseksi sellaiselle ei ole tarvetta. 
