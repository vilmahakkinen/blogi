---
layout: single
title: Minusta
description: 
permalink: /about
author_profile: true
---

*Oon 25-vuotias, mulla on maaliskuussa syntynyt vauva, opiskelin suomen kieltä ja valmistuin filosofian maisteriksi keväällä. Työskentelen kielen ja viestinnän asiantuntijana ja tällä hetkellä oon työllistynyt toiminimiyrittäjänä.*

Esimerkiksi näin mä voisin kuvata itseäni jossain virallisessa kontekstissa. Yllä mainitut pitää toki paikkansa ja ne suuntaa vahvasti mun kiinnostuksen kohteita sekä kirjoitusten aiheita. Niiden ohella oon kuitenkin paljon muutakin – paljon hyvää, aika paljon kehitettävää. Kirjoittaa mä osaan, mutta nyt haluaisin oppia kirjoittamaan omana itsenäni ja löytää sitä kautta uusia puolia maailmasta ja itsestäni.

Ymmärrän paremmin, kun saan jäsennettyä ajatuksia tekstiksi. Nukun paremmin, kun saan päässä surraavat ajatukset kirjoitettua ylös. Uskon myös, että vaan kirjoittamalla – ja ennen kaikkea avaamalla tekstini julkisiksi – voin kehittyä kirjoittajana. Pyrin kirjoittamaan sekä aiheista, jotka kiinnostaa ja koskettaa mua että aiheista, joista ehkä haluaisin kiinnostua enemmän.

Sen sijaan, että olisin rakennellut verkkosivut WordPressin avulla tai hyödyntänyt jotain toista valmista blogialustaa, päätin aloittaa puhtaalta pöydältä ja tehdä itse. Oon käyttänyt GitHubia töissä, mutta näitä sivuja laatiessani opin ihan valtavasti lisää Gitistä, Jekyllistä ja ylipäätään verkkoon luomisesta. Tulevaisuudessa sivut voi ehkä toimia jonkinlaisena portfoliona, koska yrittäjänä saatan joskus joutua markkinoimaan palveluitani, mutta toistaiseksi sellaiselle ei ole tarvetta. Loistava puoli itse tekemisessä on se, että voin halutessani lisätä, poistaa ja muokata sivujen sisältöjä helposti ja nopeasti, ja niin tuun varmasti tekemäänkin.
